Sananen retrospektiivimenetelmistä
----------------------------------

Tällä kurssilla suositellaan käytettävän kahta retrospektiivimenetelmää. 
Niistä ensimmäinen on nimeltään Start, Stop, Continue, More of, Less of Wheel
ja toinen Glad, Sad, Mad. Ohessa lyhyet yhteenvedot näistä menetelmistä.


Start, Stop, Continue, More of, Less of Wheel
--------------------------------------------

Tämä retrospektiivimenetelmä jakaantuu oikeastaan kahteen eri versioon, joista
toinen on tarkoitettu pienryhmille ja toinen suuremmille. 

Molemmissa ideana on piirtää fläppitaululle piirakkakaavio, jossa on viisi kenttää:
"asioita joita pitäisi aloittaa" (start), "asioita joita pitäisi lopettaa" (stop),
"asioita joita pitäisi jatkaa" (continue), "asioita joita pitäisi lisätä" (more of)
ja "asioita joita pitäisi vähentää" (less of). Kaikki ryhmän jäsenet ovat vapaita
kommentoimaan ja ehdottmaan piirakan kenttiin lisättäviä asioita. Tarkoitus ei
ole toisaalta jahkailla, vaan suoriutua piirakan täyttämisestä kymmenessä minuutissa.

Suurissa ryhmissä (yli 10 henkeä) aikaraja on pidempi ja projektin jokaiselle osa-alueelle
piirretään oma piirakkaansa, joita käydään pienempiin porukoihin jakaantuneina ihmettelemässä.


Glad, Sad, Mad
--------------

Tässä retrospektiivimenetelmässä käytetään apua valkotaulua (tai vastaavaa) ja 
kolmeen eri sarakkeeseen (Glad, Sad, Mad) liimattavia post-it-lappuja. Sarakkeet
edustavat nimensä mukaisesti asioita, joista ryhmän eri jäsenet ovat iloisia,
surullisia tai vihaisia.

Kun laput on liimattu paikoilleen, ryhmän jäsenet saavat äänestää missä järjestyksessä
laput käsitellään (tärkeimmästä vähemmän tärkeimpään). Asiat käsitellään sen jälkeen
tärkeysjärjestyksessä, mutta kuitenkin 60 minuutin aikarajan puitteissa, scrummasterin
toimiessa puheenjohtajana. On mahdollista, vähemmän tärkeiksi äänestettyjä asioita
ei ehditä käsittelemään.



